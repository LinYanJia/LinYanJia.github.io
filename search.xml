<?xml version="1.0" encoding="utf-8"?>
<search>
  <entry>
    <title>将进酒</title>
    <url>/2022/01/13/%E5%B0%86%E8%BF%9B%E9%85%92/</url>
    <content><![CDATA[<p>君不见黄河之水天上来，奔流到海不复回。</p>
<p>君不见高堂明镜悲白发，朝如青丝暮成雪。</p>
<span id="more"></span>

<p>人生得意须尽欢，莫使金樽空对月。</p>
<p>天生我材必有用，千金散尽还复来。</p>
<p>烹羊宰牛且为乐，会须一饮三百杯。</p>
<p>岑夫子，丹丘生，将进酒，杯莫停。</p>
<p>与君歌一曲，请君为我倾耳听。</p>
<p>钟鼓馔玉不足贵，但愿长醉不愿醒。</p>
<p>古来圣贤皆寂寞，惟有饮者留其名。</p>
<p>陈王昔时宴平乐，斗酒十千恣欢谑。</p>
<p>主人何为言少钱，径须沽取对君酌。</p>
<p>五花马、千金裘，呼儿将出换美酒，与尔同销万古愁。</p>
]]></content>
      <tags>
        <tag>诗</tag>
      </tags>
  </entry>
</search>
